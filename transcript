Leuven-Zuid: Verkiezingsdebat (transcript), woensdag 19 september 2012

[00:06:50]: Ward Geens
Goedenavond allemaal, ik ben Ward Geens, voorzitter van de Derdewereldraad. Dat is de stedelijke adviesraad voor ontwikkelingssamenwerking die onder andere advies geeft rond het Noord-Zuidbeleid van de stad. Maar wij geven niet alleen advies, wij doen nog andere dingen bijvoorbeeld een verkiezingsdebat organiseren en dat deden we zes jaar geleden en dat doen we vandaag. Welkom dus op dit debat dat kadert in de najaarscyclus van Leuven-Zuid. Leuven-Zuid is het samenwerkingsverband van de lokale organisaties voor ontwikkelingssamenwerking, vredesorganisaties en vormingsorganisaties met de werking hier in het Leuvense en op de eerste woensdag van elke maand organiseren zij een informatieve/educatieve activiteit en dat hier in het Damiaancentrum. De volgende avond is dan ook woensdag 3 oktober, dat is ook een debat over de digitalisering (??) van het dagelijkse leven in de maatschappij van Israel.

Er is ook de mogelijkheid hier om uw naam en emailadres op deze lijst te noteren en dan krijgt u vooraf aan elke activiteit een aankondiging en informatie over die activiteit.

De inzet voor ons debat vanavond: in mei hebben we met de Derdewereldraad een memorandum gemaakt en dat hebben we bezorgd onder andere aan de gemeenteraadsleden. Dat memorandum omvat een zekere evaluatie over de voorbije periode en dat geeft ook een aantal aanbevelingen naar de komende bestuursperiode. Je hebt ook een samenvatting gekregen van die acht krachtlijnen in het dossier. Achteraan in het memorandum vinden jullie ook een oplijsting van alle organisaties die mee het memorandum hebben onderschreven en dan onder de titel "wij willen onze stem laten horen, samen zijn wij de Noord-Zuidbeweging".

Vandaag hebben we dat debat georganiseerd om van de verschillende partijen en hun vertegenwoordigers hier aanwezig te horen wat zij van ons memorandum vinden, welke aanbevelingen zij genegen zijn en ten harte gaan nemen. Ik hoop dat daar een vruchtbaar debat uitkomt onder de panelleden, maar ook met het publiek.

[00:10:55] (de panelleden dienen zich voor te stellen in 30 seconden per persoon)

[Thomas Leys] Goedenavond iedereen, bedankt voor de uitnodiging, ik ben Thomas Leys en zit hier namens OpenVLD LeuvenPLUS. Ik ben OCMW-raadslid in Leuven en werk als jurist bij de Vlaamse overheid. Mijn persoonlijke engagement is dat wij vanuit de familie veel met ontwikkelingssamenwerk bezig zijn geweest vanuit mijn geboortegemeente Halle, maar daarnaast ben ik ook de voorzitter van de Internationale Federatie van de Liberale Jongeren die samen een koepel vormen en op wereldniveau ben ik daar de voorzitter van sinds een jaar, waarvoor ik regelmatig naar andere landen reis om daar democratie en mensenrechtenprojecten te ondersteunen.

[Luk Bellens] Goedenavond, mijn naam is Luk Bellens, ik ben hier namens de N-VA. Ik ben een interprovenciaal iemand want ik ben geboren in Antwerpen, opgegroeid in Limburg en woon sinds 1997 in Leuven. Professioneel vooral actief geweest in de reiswereld en luchtvaart en sinds 2006 gemeenteraadslid voor de N-VA voorlopig binnen de fractie met CD&V en ik ben opnieuw kandidaat voor de N-VA op 14 oktober op de derde plaats op de lijst.

[Els Van Hoof] Els Van Hoof, schepen van handel en communicatie en landbouw in Leuven. Ik ben ook algemeen voorzitster van de CD&V Vrouwen. Ik heb een verleden in ontwikkelingssamenwerking, ik heb destijds op het kabinet van Reginald Moreels gewerkt, tijdens de fameuze witte olifanten, daardoor heb ik ontwikkelingssamenwekring door en door kunnen leren kennen. Ik heb bijna vier jaar op een NGO gewerkt, Wereldsolidariteit (?? ??? ??), en daarna op het kabinet van Leterme en Peeters ook onder andere adviseur ontwikkelingssamenwerking, dus een groot deel van mijn professionele carrière heeft zich afgespeeld rond het Noord-Zuid-beleid vandaar dat ik mij toch nog eventjes hier terug thuis voel al ben ik er al vier jaar niet meer constant mee bezig geweest.

[Mohamed Ridouani] Ja goedenavond dames en heren, mijn naam is Mohamed Ridouani, ik ben de huidige schepen van ontwikkelingssamenwerking en daarnaast ben ik ook bevoegd voor leefmilieu en onderwijs. Ik ben een geboren en getogen Leuvenaar, mijn ouders zijn van Marokkaanse origine, ik ben een gelukkig getrouwd man, ik woon Wilsele-Putkapel met mijn vrouw en ons kindje Dries.

[Koen Ooms] Goedenavond iedereen, ik ben Koen Ooms, ik vertegenwoordig hier de Partij van de Arbeid, PVDA+, ik werk al 25 jaar mee met de Derdewereldraad in Leuven, ik ben actief in de Vredesbeweging en vroeger organiseerde ik mee deze avonden (en nu nog altijd) maar dan zat ik aan de andere kant van de tafel waar ik mij meestal meer thuis voel.

[David Dessers] Goedenavond allemaal, mijn naam is David Dessers, ik spreek hier vanavond namens Groen. Ik sta bij de Groenen voor de gemeenteraadsverkiezingen op de zesde plaats op die groene lijst. Ik ben al meer dan 20 jaar actief als vrijwilliger in de Noord-Zuidbeweging. Ik heb ondertussen in die 20 jaar ook voor een aantal van die NGO's gewerkt: voor 11.11.11, Oxfam, ook enkele kleinere. Vandaag coördineer ik het Wereldfeest en ben ik ook erg actief rond klimaat, het Klimaatforum in Leuven enzovoort.

[00:15:51]: Viona Westra
Zo, dan zijn we rond, gelukkig hebben we maar zes minuten, we zaten gisteren in Tienen en hadden we acht partijen en tien sporen om te behandelen dus dat is een heel lange avond geworden. Ik ben Viona Westra en ik heb ook een zwaar verleden :-)

Ik wil eventjes vertellen dat het op dit moment ongeveer vijf jaar geleden is dat het vorige verkiezingsdebat rond ontwikkelingssamenwerking was, exact was dat op 26 september. Ik ga even vertellen, zodat de mensen bij zouden zijn, wat er op dat moment op het memorandum stond, want toen ging het om drie belangrijke punten namelijk de eis van de 0,7 % die naar ontwikkelingssamenwerking zou gaan, de eis ook om een soort van gedragscode van duurzaamheid en ethisch handelen voor de bedrijven en graag een Leuvense schepen voor duurzame ontwikkeling.

Wat wou dat zeggen, die 0,7% op dat moment zeiden de Groenen ja dat mag gerust wat meer zijn, SP.A en CD&V zeiden van "wacht eens eventjes, die 0,7% is wel vastgelegd op Vlaams en federaal niveau, dus lokaal is dat iets anders en zouden we eigenlijk vanaf nul moeten beginnen en we zouden in een groeifase en een stappenplan moeten werken." De VLD zei "het is voor ons allemaal ok als het maar niet is met een belastingsverhoging die daaruit zou kunnen voortvloeien."

En de eis voor een schepen van duurzame ontwikkeling daar ook waren de ideeën verschillend over, de ene zei "ja maar als je samen ontwikkelingssamenwerking doet en duurzame ontwikkeling, eigenlijk hoort dat al samen en moet je geen aparte schepen meer hebben" en de anderen die zeiden "wacht eens even, duurzame ontwikkeling is eigenlijk iets dat je op elk beleidsvlak zou moeten toepassen, niet alleen op het vlak van ontwikkelingssamenwerking maar ook op het vlak van onderwijs, huisvesting en van al wat waar een stad mee te maken heeft."

De gedragscode voor bedrijven, de ene zei toen (ik ga niet zeggen wie toen de ene en wie de andere was want ik vermoed dat we dat vandaag nog wel eens zullen tegenkomen) "ja, er zijn al regeltjes genoeg, die bedrijven die zien dat wel aan" de ander die zei "ja het is wel een heel moeilijk ding, de stad geeft al zelf het goede voorbeeld, dat is heel moeilijk om die dingen op te leggen aan privé-bedrijven" en die andere zei dan ook "het zou wel leuk zijn als we zien op welke manier NGO's worden gecontroleerd, dat op dezelfde strenge wijze ook bedrijven worden gecontroleerd, dat zou al een stap voorwaarts zijn".

Dat was de sfeer toen. Op dit moment hebben we een nieuw memorandum, daar zitten acht krachtlijnen in en ik ga die gauw zeggen, eventjes samenvatten omdat wij seffens in het systeem de mensen eerst gedurende tien minuten (maar niet per persoon maar allemaal samen) mogen ze heel kort eventjes vertellen wat ze vinden van die voorbije 5 jaren, of ze het gevoel hebben dat wij opgeschoten zijn of niet, of dat er dingen gebeurd zijn waar we ons gelukkig bij voelen, of dat er nog altijd dezelfde pijnpunten zijn. Dat doen we in het kort in 10 minuten met de zes mensen. Daarna ga ik aan ieder van hen, ze hebben een viltstift en een vel papier gekregen, en uit die 8 krachtlijnen mogen ze elk twee kiezen die voor hen eigenlijk het belangrijkst zijn en daar krijgen ze wat meer de tijd voor om uit te leggen waarom dat zo belangrijk is en wat zij willen veranderd zien.

Ik voel dan wel, want het kan zijn dat er op die manier een paar krachtlijnen helemaal niet aan bod komen, (XXX-gsm-storing-00:19:35-XXX) om de onbrekende ook nog aan bod komen. Als dat achter de rug is dan zijn wij iets langer dan een uur ver, pakken we een kwartiertje pauze zodat we allemaal wat kunnen gaan drinken en daarna is het de beurt aan u en mag u de dingen die u hier in uw hoofd hebt rond deze mensen, hun partij, programma over ontwikkelingssamenwerking en wat u eventueel zelf kunt suggeren, dat is dan aan u de beurt om dat te zeggen.

Eerste krachtlijn: duurzaamheid en ontwikkelingssamenwerking zijn met elkaar verbonden dus we moeten een globale visie ontwikkelen. Het heeft ook wat te maken met vroeger die ontschotting die toen in het memorandum stond, namelijk er moet ook een betere samenwerking komen enerzijds tussen het beleid en tussen de uitvoerende macht, namelijk de administratie en al het personeel dat er bij betrokken is, die moeten op één lijn zitten.

Tweede punt was de stedenband. We kwamen toen uit de periode dat Brazilië, we hadden toen alles om Para in orde te brengen, een nieuwe kans, de vraag is: wat gaat daar dus mee gebeuren. We moeten die stedenband een nieuwe kans geven, er zijn dingen misgelopen, maar niet alles, dus geef ze een nieuwe kans.

Ten derde, Leuven is een FairTrade-gemeente, laten we het alsjeblieft zo houden en laten we er niet op inboeten.

Ten vierde, Leuven wil klimaatneutraal zijn, dat zit in het covenant van 2011, we willen 20% minder uitstoot van CO2 tegen 2020 en we willen klimaatneutraal zijn tegen 2030. Daar zijn verschillende instrumenten voor.

Vijfde punt, het overleg tussen het bestuur en het middenveld moet beter zijn. Dat betekent ook veel betere open, transparante communicatie en participatie. Eén dingetje dat je daarbij kan zeggen is, vergeleken met de (??? ?? ??)reclame die men rond stadsvernieuwing heeft gedaan, dan mag het voor ontwikkelingssamenwerking wel iets meer zijn.

Punt zes, gedragscode voor bedrijven, staat er nog altijd in, beetje tegen de graaimentaliteit. We hebben in die zes jaar wel het één en ander meegemaakt onder ander in de financiële sector, is ethisch bankieren nog altijd hetzelfde probleem als vroeger of staan we daar al wat dichter bij. En een economie graag op mensenmaat.

Zevende punt, een lokaal vredesbeleid met respect voor anderen, respect voor genger, welkom voor nieuwkomers die in Leuven aangekomen zijn en meer zichtbaarheid voor al de vredesactiviteiten. En dat ook bij aanwervingen, en dan denk ik, en dat is nu even een persoonlijke noot die ik er zelf wil bij zetten, als ik dan zie het nieuwe stationsplein en de hele esplanade waar de nieuwe gebouwen staan die allemaal schitterende namen hebben gekregen, daar zitten een paar namen in van professoren die vroeger nog in Prothea hebben gezeten en dus actief waren in de beweging vóór de Apartheid en niet ertegen, daar heb ik mijn bedenkingen bij.

Punt acht, 0,7% staat er dus nog altijd. Staan we daar al? Ik heb de indruk dat het een beetje zoals het weer gaat, met de barometer op wisselvallig en dat we nu weer een beetje lager zitten dan een tijdje voorheen, we moeten een norm vastleggen, zegt men, en er moet ook voldoende personeel voor zijn want het heeft geen zin om die norm te verhogen als je ondertussen de helft van je personeel afschaft.

Dus, dat zijn de acht krachtlijnen, de mensen hier achter de tafel weten dat zeer precies want anders zaten ze hier niet. Ze hebben ondertussen hun twee puntjes opgeschreven, daar wordt niet meer in geschrapt, we houden het zo en we beginnen aan die eerste tien minuten. We gaan gewoon ginder beginnen bij David en we werken naar mij toe. In die eerste tien minuten vertellen jullie dus eventjes in die vijf jaar: welke indruk heb je, wat is er gebeurd wat je leuk vindt en wat je absoluut niet goed vindt.

[00:23:45]: David Dessers (Groen)
Ok, het is natuurlijk heel moeilijk om op heel korte tijd echt een ganse periode samen te vatten dus ik ga er gewoon een paar dingen uit pikken. Wat is mij opgevallen in de laatste zes jaar wat ik erg positief vond, we hebben in Leuven een heel goede toenadering gezien tussen de culturele sector aan de ene kant en de Noord-Zuidbeweging maar eigenlijk breder gezien: het middenveld in Leuven, en die toenadering tussen die twee, dat heeft echt wel kansen geboden. Ik herinner mij bijvoorbeeld een avond in het STUK rond lokaal voedsel dat wordt gecombineerd met een concert, daar is een debat achter en heel dat nieuwe opzet daarmee bereik je dan 300 mensen in plaats van 30/40 die we vaak op soortgelijke activiteitjes kunnen verwachten. Dat vind ik, ik heb daar een openheid bij die mensen uit de culturele sector gevoeld in de laatste jaren en dat heeft echt kansen gecreëerd en dat is goed.

Als Groene partij kunnen we natuurlijk alleen maar verheugd zijn over het feit dat zij ook, een beetje aan het einde van de rit, maar dan toch het voornemen is gemaakt om van Leuven een klimaatneutrale stad te maken. Dus dat is een verhaal waarvan er misschien nog maar één alinea geschreven is en dat eigenlijk geconcretiseerd zou moeten worden in de volgende beleidsperiode en de periodes daarna, maar het is goed dat het voornemen er is, er is iets in gang.

En dan tot slot zou ik toch ook een minpuntje naar voren willen schuiven en dat is dan heel het dossier van de stedenband, ik wil er zeker op terugkomen, het is al gezegd: eigenlijk de stedenband heeft een nieuwe start genomen in de afgelopen bestuursperiode en ik vind dat men daar een beetje voortvarend is te werkgegaan en ook als groene partij denken we toch dat daar dringend een evaluatie van gemaakt zou moeten worden, van die band.

[00:25:38]: Koen Ooms (PVDA+)
Ik kan uiteraard niet anders dan aansluiten bij het lof of de positieve instelling van David over het klimaatneutraal plan voor 2030 en ik veronderstel dat mijn buurman daar ook enthousiast zal over zijn, maar we gingen ook even terugkomen op die plannen van vroeger van langer geleden en als wij spreken van "duurzaam", dan komen gemakkelijk de drie P's aan bod en die staan bij ons in een bepaalde volgorde: People, Planet, Profit. Dat wilt zeggen "Eerst de mensen, niet de winst" staat er op onze slogan, dan de planeet, die moet duurzaam blijven die moet nog meegaan voor de generaties die na ons komen, en dan staat er Profit, maar eigenlijk is dat voor ons "economie" en "duurzame economie", en als we zien wat er in Leuven gebeurt, onder andere ook met die gedragscode voor bedrijven, als je ziet dat InBev bonussen gaat uitkeren van honderdvijfendertig miljoen euro, dat is gigantisch, terwijl dat er ondertussen mensen bedreigd worden met afdanking, terwijl ze ook bovendien geen belastingen betalen of amper belastingen betalen, zero komma zero zero zero, je kent dat wel, dan kunt u niet anders dan zeggen: "hoe gaan wij een beleid kunnen voeren", en dat gaat van de federale regering tot over de gewestelijke tot het Leuvense beleid: zonder middelen kan je geen beleid voeren. Dus als wij duurzaamheid spreken, spreken wij op al die niveau's over duurzaamheid in die zin: eerst de mensen, niet de winst. En participatie zal daar ook heel belangrijk bij zijn.

En ten slotte, die 0,7% dat behoort tot die middelen, dat moet uit die middelen komen, wij vinden dat al lang geduurd heeft eer de stad werk gemaakt heeft van dat "groeipad", dat pad is met heuveltjes op en af, maar een echt groeipad kunnen we dat moeilijk noemen.

Dus er moet geld zijn voor het beleid, daar moet naar gezocht worden op alle niveau's en dan moet dat groeipad vastgelegd worden en inderdaad met de nodige personeelsbezetting.

[00:28:03]: Mohamed Ridouani (SP.A)
Ja, ik was er bij de vorige keer met het debat en toen was ik nog geen schepen. Ik zat in de bedrijfswereld en die heb ik gelaten voor wat die is, ik ben economist van opleiding, zat in de consultancy, maar ik heb voor de politiek gekozen omdat je daar meer engagement hebt. En eigenlijk is het pakket "ontwikkelingssamenwerking" dat ik dan wel degelijk heb uitgebreid naar "duurzame ontwikkeling" een zeer interessant en bijzonder fijn pakket om te doen omdat je in aanraking komt met heel veel vrijwilligers, mensen die dat met engagement en veel inzet doen. Dus op dat vlak was dat voor mij een heel aangename beleving om dat te doen.

Ik ga kort een paar punten aanhalen die voor mij belangrijk zijn en waarvan ik denk dat we wel degelijk een stap vooruit hebben gezet. Een eerste is dat we de link hebben gemaakt met het milieu, het klimaat, en we zijn dan aan het ambitieuze project begonnen van Leuven Klimaatneutraal waar we verschillende dimensies aan hebben, ook sociale naast het economische, en dus ik denk dat we echt wel als we die link maken met ontwikkelingssamenwerking, rekening houdend met het feit dat de eerste slachtoffers in het Zuiden vallen van het hele klimaatprobleem, dan is die link echt wel belangrijk en essentieel, en aangezien dat we die link gemaakt hebben, denk ik ook dat we wel degelijk een grote stap vooruit hebben gezet.

Misschien dat we dat straks op kunnen terugkomen. David zegt dat het nog maar een plan is, maar ik denk dat we toch al een paar dingen gedaan hebben: investeren in elektrisch vervoer, er komt een passieve school aan de Parkpoort, dus we zijn op weg.

Twee, de stedenband, ik ben het er niet mee eens dat de stedenband een zogenaamde flop is. ik vind dat we wel degelijk goed bezig zijn, dus u moet de laatste stand van zaken eens bekijken. Ik geef toe, we hebben wat problemen onderweg gehad, onder andere door verkiezingen in Suriname, waar Desi Bouterse, de dictator van vroeger, terug aan de macht is gekomen. Maar dat heeft ons niet weerhouden om door te doen.

[Viona Westra onderbreekt: ] ik zou daar nog niet te diep op ingaan want we kunnen daar straks nog op terugkomen.

[Mohamed Ridouani stemt in en vervolgt: ] Maar er zijn dus concrete projecten op het vlak van onderwijs, gezondheidszorg en milieu.

Ik zou willen afsluiten met een laatste punt, en dat was voor mij in het vorige debat ook essentieel, belangrijker voor mij dan die 0,7% is dat we er in slagen van projectmatig echt dingen te doen. En de ene keer gaan die hoger komen qua budget dan 0,7% en de andere keer misschien wat minder, maar gericht projectmatig, en als ik kijk hoe we het Wereldfeest geprofessionaliseerd hebben bijvoorbeeld, en de link gemaakt met cultuur, als ik kijk wat we gedaan hebben rond 11.11.11, waar we toch ook stappen vooruit hebben gezet. Als ik kijk naar andere zaken waarin we geïnvesteerd hebben, onder andere een heel spelpakket voor scholen, dan is dat voor mij belangrijk: doelgericht projectmatig werken en dan daar budgetten tegenover zetten.

[00:31:03]: Els Van Hoof (CD&V)
Ik sluit me uiteraard aan bij mijn collega, zoals hij de projecten heeft gerealiseerd, dat is een collegiaal gebeuren geweest in het college, maar ten tweede een aanpak is geweest van het globale college van iedereen in zijn bevoegdheid en ik wil daar toch wel een aantal voorbeelden van geven op welke manier wij ook duurzamer werken in verschillende beleidsdomeinen, onder andere in de beleidsdomeinen die mij zijn toebedeeld. Ik denk enerzijds aan, en ik kom uit die sector, de "Schone kleren"-campagne, wij hebben bijvoorbeeld wat betreft alle werkkledij en sportkledij, hebben wij toch de criteria toegevoegd dat zij ook een verklaring op eer moeten tekenen al degenen die leveren aan de stad op het vlak van kledij dat zij dat gaan doen, er is een raadsbesluit rond geweest, dus daar is duidelijk vooruitgang in geboekt.

Op bijvoorbeeld onze sportcomplexen proberen wij op een duurzame manier zonnepanelen te leggen en dergelijke meer. Het is niet alleen maar dat men uitgaat van de bepaalde bevoegdheid "duurzame ontwikkeling", maar dat is eigenlijk ieder op zijn eigen manier. Als wij sportverenigingen gaan subsidiëren, dan geven wij extra subsidie op het moment dat zij niet alleen bezig zijn met hun eigen leden, maar dat zij ook bezig zijn met hun omgeving. Als zij projecten hebben in ontwikkelingslanden dat zij op die manier ook extra subsidiëring gaan krijgen, dus ik (???) voetbalploegje dat bijvoorbeeld oude truitjes gaat bezorgen aan hun projectpartner in hun eigen voorkeurland, toen Senegal.

[Viona Westra] Nieuwe zou ook niet slecht zijn.

[Els Van Hoof] De oude overige zien er ook nog mooi uit, die te klein zijn of dergelijke meer, zij recupereren die en geven die door. Dus dat is wel een goede zaak, ook voor een voetbalploeg: je ziet die ploeg uithangen in een voetbalkantine, daarmee creër je een bepaalde sfeer dat toch wel het draagvlak voor ontwikkelingssamenwerking verruimt in een omgeving waar je het niet verwacht.

Een tweede element van belang, bijvoorbeeld ook lokale voedselteelt, in het kader van landbouw, hebben wij een brochure uitgebracht waarbij we de lokale boeren bekend zijn gaan maken met enorm veel succes, waarbij wij dat op een duurzame manier ook zijn gaan doen, wij hebben daar fietsroutes aangekoppeld zodat mensen met hun fiets daar naar toe gaan en ook lokale producten gaan afnemen. We hebben ook een bio-markt ondersteund in de Diestsestraat, midden in het kernwinkelgebied, zodat de gewone mens ook geconfronteerd wordt met biologische goederen, met fairtrade producten. We hebben dat gedacht niet gedaan op een apart plaatsje, maar echt midden in het kernwinkelgebied.

Wat betreft handel, toch een belangrijk concept van de win-winbeurs, maatschappelijk verantwoord ondernemen, u sprak daarstraks van een gedragscode, het is ook van belang dat we daar op een andere manier rond leren denken, het gaat niet alleen rond die gedragscode, maar het gaat eigenlijk ook om het middenveld in contact brengen met bedrijven hier in het Leuvense met de handel en daar zijn al interessante ruildeals uit voortgevloeid, zoals bijvoorbeeld een vereniging die nood had aan een camionnette voor het verplaatsen van hun scoutsmaterieel, ik zeg maar iets, in ruil gingen zij dan de opbergruimte opruimen van een bepaalde handelaar. Dat zijn vormen van maatschappelijk verantwoord ondernemen waar wij eigenlijk het middenveld in contact hebben gebracht met de bedrijfswereld hier in Leuven, dat was een enorm succes, er zijn honderden deals uit voortgevloeid, en duurzame contacten.

Het verzet tegen Uplace, toch wel even aanhalen, we doen dat niet alleen om onze eigen handel te beschermen, maar dat gaat ook uit van de duurzame visie rond het element van mobiliteit, dat dat enorm gaat teweegbrengen toch, het feit dat dat een hoogmis is van consumentisme gaat worden, wij zijn voor muti-functionele steden waardat wonen, werken, winkelen eigenlijk op een korte afstand van elkaar moet kunnen gebeuren, waar eigenlijk een beperkte mobiliteit is, waar er veel buurtwinkels zijn, wij willen bijvoorbeeld ook dat er binnen een straal van 1 km er boodschappencentra zijn zodat mensen zich niet ver hoeven te gaan verplaatsen. Dat is maar een voorbeeld om te zeggen dat het niet alleen iets is van de schepen van duurzame ontwikkeling, maar dat iedereen rond om mij wel een aantal aspect zal kunnen aanhalen.

[Viona Westra] Ik dacht dat we het iets meer zouden hebben over realisaties die gebeurd zijn sinds het vorige memorandum.

[Els Van Hoof] Maar dat zijn realisaties, dat is allemaal gerealiseerd.

[00:35:27]: Luk Bellens (N-VA)
Ja het wordt natuurlijk moeilijk om nog iets nieuws te vertellen he, om te beginnen het budget van 0,7%, ik denk dat we daar inderdaad wat te veel geschommeld hebben en ik denk naar de toekomst toe, wij zijn wel voorstander om die 0,7 aan te houden, toch zeker als richtlijn, maar ik denk dat we daar, maar ik kan daar straks nog even over gaan, dat we daar zoeken hoe we dat op een originele, innovatieve manier verder kunnen aanvullen. Het moet daarom niet altijd in keiharde centen zijn dat je dat realiseert.

Ten tweede, een schepen van duurzame ontwikkeling, die is er. Ook daar wil ik straks nog even op terugkomen, je kan dat op verschillende manieren, je kan inderdaad die schepen de zaken laten coördineren en dan op verschillende domeinen zien hoe het gerealiseerd wordt.

Die gedragscode die is er niet en daar ben ik eigenlijk niet zo heel rouwig om, ik denk dat je daar enorm moet oppassen, de gedragscode naar ondernemingen toe. Je kan als overheid inderdaad zelf het voorbeeld geven, maar ik denk dat je naar bedrijven toe net vooral moet stimuleren dat je daar moet aanzetten om duurzaam aan het werk te gaan, maar om dat te gaan opleggen, ik denk dat elke ondernemer zelf nog de keuze moet hebben wat hij daarmee doet. We kunnen moeilijk, vind ik, heel betuttelend gaan optreden op dat vlak.

Klimaatneutraal, ik denk dat er een goede aanzet is gegeven, Leuven Overmorgen dat is zeer mooi, dat zijn zeer mooie vooruitzichten. Het zal er nu alleen op aankomen omdat in de praktijk gaan omzetten en daar ben ik nog niet altijd van overtuigd dat dat het geval is. We hebben net het Rector De Somerplein of Place Foch zoals u wil, heraangelegd en jammergenoeg gaan daar nog altijd 1400 bussen over rijden per dag. Dus ik denk dat we daar ook naar de toekomst toe een tandje moeten bijsteken. Ik weet dat de stad daar bij De Lijn al op aandringt om dat te verminderen, maar ik denk toch dat we daar nog iets meer kunnen doen, uiteindelijk is het toch de stad die in de grootste mate bepaalt wat daar gebeurd en niet De Lijn.

Dat zijn een aantal dingen waarvan ik denk dat er nog wel ruimte is om te verbeteren, waarmee ik helemaal niet zeg dat er dus niks goeds gebeurd is.

[00:37:42]: Thomas Leys (OpenVLD)
Leuven+ / OpenVLD gaat naar de verkiezingen onder de slogan "Leuven beter, het kan", dus wij zijn zeker geen partij die enkel maar wil afbreken, we willen zeker de goede elementen aanstippen en het feit dat er al een beleid is rond ontwikkelingssamenwerking is al een groot pluspunt. Wat betreft de norm 0,7 uitgave, ik ga akkoord met Mohamed, het gaat natuurlijk om de projecten, het gaat om het resultaten dat je wilt behalen, je moet eerst bepalen welke doelstellingen vooropstellen op vlak van resultaten, dan kijk je wat voor middelen zijn daarvoor nodig en dan zoek je die middelen die daarvoor nodig zijn. En achteraf moet je ook gaan evalueren en dit debat is natuurlijk het ideale moment om met alle partijen samen te gaan evalueren en te gaan kijken wat zijn nu eigenlijk de resultaten die behaald zijn. Ontwikkelingssamenwerking is niet zoiets van "ok, we hebben geld gegeven dus het is ok", nee, het is pas ok als er resultaten gehaald worden die vooropgesteld zijn.

Inderdaad, het is goed dat er een band is gemaakt met duurzame ontwikkeling, maar ik denk dat dat veel breder nog moet kunnen gaan en dat dat eigenlijk misschien hier en daar een gemiste kans is geweest, Els sprak daarnet over een aantal projecten maar het lijkt alsof de andere schepenen soms met een aantal aanvullende, kleine initiatieven zijn gekomen en het is niet een project geweest waarbij het hele stadsbestuur is gedragen, die globale visie is wel een punt waar verbetering mogelijk was.

We gaan inderdaad verdergaan over de stedenband waar wij ook als OpenVLD kritisch over zijn geweest en ook een evaluatie mee gerust willen ondersteunen.

Gedragscode, ik denk inderdaad dat we nog altijd niet op het punt zijn gekomen (ok, voor aankoopbeleid zijn hier en daar wat criteria, er wordt mee geëxperimenteerd, het wordt soms wat anekdotisch: het gaat over de koffie, het gaat over de kledij, maar het gaat natuurlijk ook over veel ruimere dingen). Ik denk dat we daar natuurlijk als Leuven echt wel moeten gaan bepalen "hoe gaan we dat in ons beleid integreren". Dat is een heel moeilijk debat, maar we willen natuurlijk ook als stadsbestuur op een zo efficiënt en effectief mogelijke manier werken en een aankoopbeleid is uiteindelijk ook met geld van de belastingbetaler en hoe stuur je daarmee op bepaalde sociale uitboosteringen (???) je moet daar al een goed debat en een goed XXX (???) over ontwikkelen.

Dus er zijn zeker een aantal goede dingen gebeurd, maar ik denk dat er nog heel veel verbetering mogelijk is op het vlak van ontwikkelingssamenwerking. Ik hoop dat we inderdaad dat we op basis van evaluatie tot die verbeterpunten kunnen komen.

[00:40:03]: Viona Westra
Hoe is de relatie met de Derdewereldraad? Want uiteindelijk: politici die zitten aan de ene kant, de Derdewereldraad is een adviesraad, jullie kunnen dat gewoon naast je neerleggen. Niet dat ik die indruk heb, als ik dat nu hoor, maar is er voldoende openheid en transparantie in de samenwerking tussen beiden? Zowel wat de partijen betreft als wat het college betreft? Hebben jullie contacten met elkaar?

[David Dessers, Groen] Dus ik was er ook bij zes jaar geleden toen we hier debateerden. Toen zat Mohamed als ik het me goed herinner naast mij, en hij was toen net als ik zes jaar jonger :-) en hij is dan schepen geworden. Ik moet zeggen, ik heb bewondering dat hij op die jonge leeftijd die verantwoordelijkheid heeft opgenomen enzovoort, dat wil ik gerust in verkiezingstijden hier gezegd hebben. Aan de andere kant vind ik wel dat het belangrijk is dat de Derdewereldraad, een adviesraad, voldeonde erkent wordt in zijn rol. Het is niet aan een schepen om een adviesraad te dynamiseren of iets dergelijk, maar het is wel aan de schepen om een adviesraad voldoende relevantie te geven door er mee in gesprek te gaan, door er vaak een gesprek mee te hebben en daar heb ik wel het gevoel dat er eerder een stapje achteruit is gezet.

[Viona Westra] Zijn er nog mensen die dat zelfde gevoel hebben?

[Mohamed Ridouani, SP.A] Het zal u misschien niet verbazen, maar ik ben het niet zo eens met het tweede luik van David zijn betoog. Een adviesraad, uiteraard, dat is een orgaan dat helpt om je wijzer te maken en dat je helpt wijze beslissingen te nemen, en ik denk dat we op concrete dossiers echt wel met elkaar hebben samengewerkt en ik ga u één heel concreet aanduiden: de professionalisering, waar ik het daarnet al over heb gehad, van het Wereldfeest bijvoorbeeld, daar was de adviesraad van bij het begin tot de afwerking daarvan helemaal bij betrokken. Ze hebben mee die statuten mogen schrijven enzovoort, ik heb dat zo overgenomen en die samenwerking is op die manier zo vernieuwd en ik vond dat een zeer positieve ervaring. Zo kan ik nog een aantal dingen aanhalen, de subsidiëringen die wij doen naar (XXX ???)organisaties daar volgen wij volledig wat de adviesraad zegt. Misschien dat we dat wat kunnen intensifiëren, dat steek ik niet onder stoelen of banken, maar dan zou het een beetje van beide kanten moeten komen en uiteraard is verbetering steeds mogelijk.

[Els Van Hoof, CD&V] Als ik het memorandum lees dan vind ik dat de Derdewereldraad wel degelijk werk levert, ook bij het vorige memorandum. Wat ik zelf nu als schepen, ik ben nu niet direct betrokken bij de Derdewereldraad, ik vind dat de adviezen ruimer mogen zijn, misschien moeten we dat meer dynamiseren vanuit de stad, maar ook heel concreet als het over andere beleidsdomeinen gaat, u zegt "we moeten een globale aanpak hebben", dan wil ik wel weten wat de Derdewereldraad denkt over Uplace, dat ondersteunt ons ook als schepen in andere beleidsdomeinen, om daarrond concrete adviezen te geven, het gaat daar toch ook over duurzame mobiliteit, het gaat toch ook over consumeren ...

[Viona Westra] Ik vind nu niet dat dat iets is dat je in een memorandum schrijft waarin dat je een globale visie hebt, dat moet je ...

[Els Van Hoof, CD&V] nee, maar wel in adviezen. Een dynamisering kan natuurlijk ook vanop de punten die heel actueel zijn en dat is wel nuttig, denk ik, niet alleen als schepen van duurzame ontwikkeling of van ontwikkelingssamenwerking, dat je ook die adviezen voor de andere schepenen in andere bevoegdheden, ik denk dat ze daarin ook heel nuttig en degelijk werk kunnen leveren omdat ik toch wel heel duidelijk merk dat er toch heel wat expertise rond ontwikkelingssamenwerking zit.

[Koen Ooms, PVDA+] Ik wil daar aan toevoegen dat dat een ernstige belasting is voor de adviesraad want wij waren eerst een Derdewereldraad en we zijn dan een adviesraad geworden en de dynamiek van al die bewegingen en NGO's die in de Derdewereldraad zaten, die wordt nu soms afgeleid of opgeslorpt door alle soorten adviezen die we moeten geven aan de stad of die van ons gevraagd worden. Ik vind dat goed, gelukkig maar, maar dat is ook een belasting voor de Derdewereldraad waar allemaal wel mensen zitten die daarmee bezig zijn, maar die daar niet hun dagtaak van maken.

[Viona Westra] Ja, maar we weten wat vrije tijd en vrijwilligerswerk is he, dat is onvermijdelijk als je dat goed wilt doen, en dat geldt voor alles he.

[00:44:45] Viona Westra
Goed, ik wil graag weten wat op jullie papiertjes staan. Misschien gauw even zeggen welke twee punten, dan weet ik ook meteen welke twee dat we eventueel straks moeten doen, en dan weet ik ook wie dat de gesprekspartners zo wat zijn.

[David Dessers, Groen] Ik heb op mijn papiertje geschreven "een economie op mensenmaat" of "ethisch bankieren", en twee: "de stedenband".

[Koen Ooms, PVDA+] Ik heb ook de "stedenband" en "communicatie inspraak en participatie".

[Mohamed Ridouani, SP.A??? - niet zeker, is niet bevestigd geweest] Ik heb "link met het klimaat" en "de stedenband met Suriname".

[Els Van Hoof, CD&V] "Stedenband" en "inspraak en participatie".

[Luk Bellens, N-VA ??? - niet zeker, is niet bevestigd geweest] Ik heb "transversaal beleid en duurzaamheid" en "communicatie".

[Thomas Leys, OpenVLD??? - niet zeker, is niet bevestigd geweest] Ik heb ook het eerste thema en het laatste thema, dus de "globale visie" en "het budget".

[Viona Westra] Ja, wat ontbreekt hier, heb ik de indruk, is het "vredesbeleid" dat totaal apart blijkt te liggen en dat zogezegd niks te maken heeft met ontwikkelingssamenwerking, daar zullen we straks dan toch nog eventjes aandacht aan moeten besteden. (...) Het feit dat Leuven een goede fairtrade gemeente is en dat we het zo moeten houden, dat kunnen we natuurlijk ook aannemen, dus laten we het zo houden en dan kunnen we dat puntje alvast eventjes laten vallen.

[00:46:21] (...slechthorend iemand in publiek vraagt om beter geluid, microfoon wordt aangezet...)

[00:47:18] Viona Westra
Goed, laten we dan bij krachtlijn één beginnen: "Duurzaamheid, de globale visie daarrond" en daarbij ook die "ontschotting" zoals we in het vorige memorandum konden lezen, en ik zie daar ook ergens tussen staan, en dat is iets dat toch nog altijd open blijft staan, uiteindelijk die vraag naar een Solidariteitshuis, zou dat nooit kunnen? Dat is nu nog niet gevallen, maar dat staat ook wel ergens in puntje één.

[Luk Bellens, N-VA??? - niet zeker, is niet bevestigd geweest] Ja, ik heb dat met aandacht gelezen, ik was er de vorige keer _niet_ bij. Dat transversaal beleid, daar hebben we geen moeite mee. Die schepen die is aangeduid, ik denk dat dat een goede zaak is, maar ik denk dat het een "en-en"-verhaal is, dat je enerzijds de schepen moet hebben die dat coördineert en anderzijds dat die man of vrouw er voor moet zorgen dat het doordringt in alle domeinen. En ik denk dat we daar een beetje op een pijnpunt komen, misschien, in Leuven, want alles hangt ook weer samen hoe je het ook doet met één: de sterkte van die persoon, van die schepen , en twee: welke ruimte die krijgt in een college om daar iets mee te doen.

Ik twijfel helemaal niet aan de sterkte van Mohamed, ik denk dat die goed zijn mannetje kan staan, anderzijds geloven wij wel, en dat komt jammergenoeg een beetje aan bod in zowat alle domeinen, dat één persoon is die zeer sterk op dat college weegt en we denken dat dat geen goede zaak is en dat daar ruimte voor verandering is. Dat is één punt.

Dat Solidariteitshuis, ik moet zeggen wij zijn daar niet a priori tegen, het enige wat wij ons afvragen, en ik denk dat dat iets is dat dan door de dragers daarvan ook voor een stuk ingevuld moet worden, is "wat moet dat dan precies zijn", "wie gaat daar zitten", "wat gaan die mensen doen" en ook "wat is de relatie precies met het stadsbestuur", welke rol spelen die, welk mandaat hebben die, welk statuut hebben die als gesprekspersoon of als gesprekspartner voor de stad, ik denk dat dat heel belangrijk is dat dat eerst bepaald wordt alvorens je tot zoiets overgaat. Het mag uiteindelijk niet de bedoeling zijn dat we naast een stedelijke administratie, die er is en die ongetwijfeld goede dingen doet, dat je daar nog eens een partner gaat naast zetten die misschien hetzelfde gaat doen. Ik denk dat dat toch heel belangrijk is om dat af te bakenen.

[Viona Westra] Misschien straks eens aan de adviesraad zelf vragen als toelichting hoe zij dat huis zien, ja?

[Thomas Leys, OpenVLD] Dat transversaal-horizontaal beleid, ik denk dat dat toch iets is dat ik niet enkel wil opmerken bij ontwikkelingssamenwerking maar meer en meer als ik met verschillende themas aan de slag ben gegaan, hoor van verschillende adviesraden of mensen die met opmerkingen hebben op ons ontwerpprogramma zijn gekomen, is inderdaad die "eiland-mentaliteit" van het schepencollege, waar inderdaad iedereen zijn eigen bevoegdheid heeft en maximaal probeert met zijn eigen bevoegdheid dingen te doen, iedereen staat natuurlijk graag op de voorpagina van de Passe-Partout met een nieuw initiatief, maar eigenlijk er echt voor zorgen dat het bepaalde beleidsplan door een heel college wordt gedragen, daar wordt hierbij eigenlijk weinig rond gedaan. Dat is niet enkel bij ontwikkelingssamenwerking we zien dat ook bij handel en dergelijke meer, dat heeft er natuurlijk ook mee te maken met het feit dat bijvoorbeeld in 2006, dezelfde partijen hebben toen de coalitie verder gezet, dus tussen die partijen is geen enkele bevoegdheid verschoven, iedereen heeft dus die twaalf jaar lang dezelfde partij de bevoegdheid in handen gekregen, waar men natuurlijk een aantal partijen niet gestimuleerd werden om mee kruisverbanden te gaan zoeken met andere domeinen, ik denk bijvoorbeeld aan jeugdbeleid, een domein waar ...

[00:51:00] (...iemand (David?) valt van het podium en het debat wordt kort onderbroken...)

[Thomas Leys, OpenVLD] Een voorbeeld is het jeugdbeleid, als je echt kijkt naar het beleid van ontwikkelingssamenwerking, de laatste 12 jaar is er hier eigenlijk weinig transversaal nagedacht, "ah, we zouden eigenlijk jeugd kunnen betrekken bij een noord-zuid-werking", maar dat heeft er natuurlijk mee te maken dat dat verschillende schepenen zijn van verschillende partijen, die gaan niet samenwerken.

[Viona Westra] Dat lijkt voor u nogal natuurlijk dat als je van verschillende partijen bent, dat je dan niet kunt samenwerken.

[Thomas Leys, OpenVLD] Dat is een vaststelling die ik doe in Leuven, dat er eigenlijk heel weinig tussen bepaalde schepenen wordt samengewerkt. Ook bepaalde stadsdiensten, dat heeft ook de samenwerking tussen de stad en het OCMW... Het OCMW is totaal niet betrokken bij Noord-Zuid-werking, wij horen daar eigenlijk nooit over. Ik ben  daar ook zes jaar in de OCMW-raad actief geweest, we hebben daar nooit Noord-Zuid-werking gedaan. Dus in die zin zijn dat symptomatische voorbeelden waar het aantoont dat het tussen veschillende stadsdiensten, tussen verschillende beleidsdomeinen weinig wordt samengewerkt.

Natuurlijk: duurzame ontwikkeling en ontwikkelingssamenwerking staan heel dicht bij elkaar en in de stedenband is onderwijs een belangrijk thema, ja het zit allemaal onder de bevoegdheid van schepen Ridouani, natuurlijk vult hij de belangen in dat binnen dat thema aan bod komen, maar bepaalde andere thema's die bij andere schepenen zijn komen daar minder aan bod. Dus daar moet toch wel eens over nagedacht worden hoe we toch wel het hele schepencollege en die samenwerking binnen de stad zelf kunnen bevorderen.

[Mohamed Ridouani, SP.A] Ik denk dat Thomas toch iets te kort door de bocht gaat, eerst en vooral het OCMW, Thomas is zelf OCMW-raadslid, het is aan de OCMW-raadsleden om initiatief te nemen als je een link wilt maken met het Noord-Zuidbeleid en ten tweede zeggen dat er in het schepencollege niet wordt samengewerkt, vind ik dus wel een serieus verkeerde weergave van de feiten.

Het is heel vaak dat er tussen twee schepenen, of die nu van dezelfde partij zijn of niet, wordt samengewerkt rond talloze projecten. Er wordt jeugd aangehaald: jeugd heeft convenante met diversiteit, met integratie, met milieu, ... er wordt vanalles georganiseerd. Ook op vlak van andere zaken, rond stedenbouw bijvoorbeeld wordt er met verschillende schepenen samengewerkt, vaak ook over de partijen heen.

Dus het gevoel dat Thomas heeft dat wij op een eiland zitten, ik moet zeggen vanuit het college zie ik dat dus totaal anders, ik zie niet in op wat dat dat gestoeld is.

[Thomas Leys, OpenVLD] Natuurlijk zijn er evident zaken zoals stedenbouw waar verschillende beleidsdomeinen natuurlijk moeten samenwerken, maar het gaat er nu om het zoeken naar nieuwe verbanden die er moeten gesloten worden. Natuurlijk zit er altijd wel een aspect van jeugd bij een bepaalde (...), bij de Wereldfeesten zitten er altijd bepaalde aspecten en die worden daar uiteindelijk wel uitgenodigd, maar echt die dynamische nieuwe kruisverbanden tussen elkaar, daar liggen nog een aantal opportuniteiten die er nog altijd liggen.

En als OCMW-raadslid, het zou natuurlijk beter zijn als de stad het OCMW samen zouden werken, Leuven is echt een stad waar de stad en het OCMW zeer ver van elkaar staan en uiteindelijk: de stad besteedt 15 miljoen euro aan het OCMW bijvoorbeeld, daar zit ook een groot budget dat uiteindelijk ook voor heel belangrijke thema's zoals armoedebestrijding en dergelijke meer wordt ingezet. Ik zou het inderdaad zeer normaal vinden dat we samen kijken rond armoedebeleid in zijn globaliteit, stad en OCMW samen denken, hoe kunnen we ons lokaal sociaal beleid bijvoorbeeld, ook een belangrijk thema, hoe we dat met Noord-Zuid kunnen verbinden, want dan gaat het ook over ongelijkheid binnen de wereld, het gaat over ongelijkheid in Leuven, het gaat over ongelijkheid in de wereld, en op die manier kan je ook de sociale sector er mee bij betrekken. Uiteindelijk zijn er heel wat domeinen, denk ik, waar een Noord-Zuid-dimensie kan worden toegevoegd.
Natuurlijk zijn er voorbeelden genoeg van wel projecten, maar ik denk dat er ook verbeterpunten mogelijk zijn.

[Luk Bellens, N-VA??? - niet zeker, is niet bevestigd geweest] Ik kwam net tot de vaststelling dat ik het stukje duurzaamheid heb laten liggen, ik wil daar toch nog even iets over zeggen. Het is natuurlijk belangrijk dat de stad daar aan werkt en ik denk dat ze daar dan ook wel inspanningen doet. Wat ik daar nog extra eigenlijk over kwijt wil, en ik denk dat dat een opdracht is voor zowel de stad als voor het middenveld, als we spreken over die 0,7%, ik heb daarstraks gezegd: "we moeten ook kijken hoe we dat op een andere manier eventueel kunnen aanvullen, ik denk dat het daar zeer belangrijk is als je over duurzaamheid spreekt dat je ook je eigen duurzaamheid gaat bekijken, niet alleen als we in het Zuiden gaan zeggen: "je moet duurzaam aan projecten opzetten", dan denk ik dat het ook belangrijk is dat we naar onze eigen duurzaamheid kijken en dat we ook zelf kritisch moeten durven zijn, ook naar dat middenveld, ook naar ons eigen beleid, zijn we daar goed bezig. We kunnen ruimte maken op budgetten door ervoor te zorgen dat overhea dkosten en logistieke kosten van die organisaties dat die zo weinig mogelijk van dat budget moeten afhangen, dat die organisaties eventueel zo veel mogelijk activiteiten ontwikkelen die ook voor hen zelf fondsen genereren zodanig dat zij overhead- en logistieke kost ook voor een stuk zelf kunnen beredderen. Ik vind dat een heel belangrijk gegeven naar de toekomst toe, ik weet dat daar al initiatieven zijn, ik weet ook dat de stad met partners samenwerkt al die dat doen maar ik denk dat we daar nog meer werk van moeten maken, dat dat een heel belangrijk stuk is, willen we tot een degelijk beleid komen dat ook inderdaad toekomst heeft. De bankencrisis in Amerika heeft er voor gezorgd dat een aantal partners in het Zuiden eigenlijk hun projecten hebben moeten stopzetten omdat zij te zeer afhankelijk waren van de fondsen die van daar kwamen. Dus ik denk dat het belangrijk is dat we organistaties ondersteunen om van hun eigen werking om die zelfbedruipend maken zodanig dat zij voor die werking niet afhankelijk zijn van de fondsen van de overheid.

[Viona Westra] Ik wil nog eventjes aan de mensen die in het beleid zitten op dit moment: het gaat ook over die globale visie die we ook graag willen verwezenlijkt zien binnen het personeel dat je aanwerft, want dat zijn de mensen die het uiteindelijk dingen moeten uitvoeren. In hoeverre vormen we bij aanwervingen, is dat iets waar je rekening mee houdt, dat als mensen zich bij vacatures aanbieden, dat je voelt dat het mensen zijn die duurzaamheid in hoofd hebben en daar ook een visie over hebben, of zijn het hele concrete vacatures waarvan je zegt, die gaan perfect uitvoeren wat we zeggen en voor de rest hoeven ze niks te doen.

[Mohamed Ridouani, SP.A]  Wel, de bevoegdheid personeelszaken zit ook bij mij, dus ge ziet hoe sterk ik sta :-) Maar het is niet echt een politieke bevoegdheid omdat dat een interne organisatie is. Wanneer we selecteren, selecteren we op basis van functieomschrijvingen, van competenties, maar en dus sinds 15 jaar gebeuren die aanwervingen ook helemaal extern, de stad komt daar niet in tussen, dat gebeurt heel objectief, dat is heel belangrijk, maar we peilen wel naar engagement bij mensen, dus mensen moeten een engagement ook nemen, jij gaat bij de stad werken dat betekent dat je niet bij een bedrijf gaat werken, het is anders, dat is niet de privé, je doet dat vanuit een engagement, ook al word je daarvoor correct verloond en zo. Dus daar kijken wij zeker naar eens de juiste kandidaat geselecteerd is, die komt binnen en die is verplicht van een opleiding te volgen rond diversiteit, rond duurzame ontwikkeling, dus daar hebben wij een heel plan rond ontwikkeld, daar is onder andere een prachtige bus, de Biblio-bus, die door onze eigen mensen omgetoverd is tot Diversiteitsbus, met een heel spel rond enzovoort en onze mensen zijn verplicht van die vorming te doorlopen om op die manier toch met het thema bekend te maken en ook regelmatig communiceren wij intern rond duurzaamheid, er is een interne werkgroep rond duurzaamheid enzovoort, dus dat zijn zaken die we als 'waarde' bekijken en die we verwachten bij onze mensen.

[01:00:35]: Viona Westra
Duurzaamheid is tegenwoordig zo een gemakkelijk woord geworden, men neemt dat zo gemakkelijk in de mond en dan vraag ik me soms af: "betekent dat voor iedereen wel hetzelfde", wat zien jullie als "duurzaamheid"?

[Els Van Hoof, CD&V] Dat is uiteraard een containerbegrip, daar zitten ecologische, economische, sociale, participatieve aspecten aan, dus op elk van die vlakken kan je duurzaam zijn. Ik heb "duurzame ontwikkeling" gedaan destijds ten tijde van de Vlaamse Overheid, daar kan je boeken over schrijven, maar uiteraard vind ik ook wel dat je het in concrete projecten moet gaan realiseren. Ik ben begonnen en men zei al "u bent met de toekomst bezig", maar nee dat waren zaken die we op onze eigen domeinen dienen te realiseren. Dat waren twee dingen die me daarjuist zo een beetje stoorden bij de collega's: alsof ieder op zijn eigen bevoegdheidsdomein beslist. Nee, we zitten elke vrijdag vier uur samen om te beslissen over verschillende punten over verschillende beleidsdomeinen heen. Daar wordt niet meer met computer gewerkt, dat is niet interactief, niet in moderne stijl, nee we zitten "face to face" en wij praten over de zaken.

Ik hoorde daarstraks ook "er gebeurt niets op andere domeinen", ik weet voor de vuist weg niet of het nu de Passe-Partout of de Streekkrant is waar je wel op de cover ziet voor jeugd: "Burgemeester voor één dag", "OCMW-voorzitter voor één dag", "Schone kleren campagne, ook bij het OCMW", "Passief huis bij het OCMW", dus het is eigenlijk wel een stukje doordesemd door die duurzame aspecten. Als ik daar op terugkijk en we hebben nu de kans naar aanleiding van de verkiezingen om te kijken wat dat wij eigenlijk hebben gedaan, dan zie ik bij mijzelf dat ik eigenlijk honderd projecten kan opnoemen rond duurzame ontwikkeling die wij concreet hebben gerealizeerd in de stad. Uiteraard kan het altijd beter, we moeten nu naar een niveau verder.

Ik denk dat wij een mooie stap hebben gezet met het participatieproject van "Leuven Overmorgen" waar we iedereen hebben laten meespreken, waar heel veel duurzame aspecten in zitten. Ik heb alle verkiezingsprogramma's gelezen en ik heb overal aspecten teruggevonden die daar ook in stonden, dus in die zin is het eigenlijk wel een goede manier geweest om te weten "wat denkt de Leuvenaar" en nu moeten wij verder gaan met die roadmap en terug concrete participatie organiseren maar ik denk dat we heel wat stappen vooruit hebben gezet en ieder op zijn eigen domein. Noem iemand op en ik denk dat we allemaal kunnen zeggen "op dat domein hebben we rond duurzame aspecten en Noord-Zuidbeleid hebben we dat gedaan". Dus wij praten vier uur per dag, face to face en het is niet één persoon die beslist maar we zijn met negen die elk inspraak hebben en er wordt deftig gediscussieerd.

[01:03:02]: Viona Westra
Wij gaan duurzaamheid afronden, wil jij daar nog een laatste woordje over zeggen?

[David Dessers, Groen] Wel over dat evenwicht in het college, ik geloof natuurlijk heel graag wat hier verteld worden over dat, maar bijvoorbeeld alleen als je kijkt hoe het er op de gemeenteraad aan toe gaat, dan is het geen reflectie daarvan in ieder geval, als je naar de gemeenteraad gaat en onze gemeenteraadsleden kunnen daarover meespreken, dan zie je eigenlijk een burgemeester die een zeer dominante rol speelt...

[Els Van Hoof, CD&V] Hij is de voorzitter he.

[David Dessers, Groen] Ja, maar die een voorzitter is die niet alleen het eerste maar ook vaak het laatste woord heeft en die eigenlijk bijna over alle bevoegdheden de uitleg verschaft en je krijgt eigenlijk toch niet echt het beeld van een ploeg die echt een ploeg is en waar ieder zijn rol in speelt, en zo kan je nog een heleboel voorbeelden geven die toch een beetje een ander beeld geven.

[Koen Ooms, PVDA+] Ik zou ook nog even willen zeggen over het feit dat derdewereldsolidariteit of ontwikkelingssamenwerking en duurzaam beleid, dat zijn geen dingen die achteraf komen of die in projecten moeten worden uitgevoerd, ik ben wel akkoord met Els dat het concreet moet zijn, het moet een echt beleid zijn en politiek, maar het moet àlles omvatten en duurzaamheid moet overal inzitten en die ontwikkelingssamenwerking, dat moet dé gewone, normale samenwerking zijn, internationaal, waaraan we moeten werken. Dus projectjes van gele voetbaltruitjes of zo, van mij mogen die kinderen daar in spelen maar die zullen wel blijven spelen zonder dat wij daar truitjes gaan geven. Het gaat over meer dan dat, het gaat over een volledig beleid dat alle dingen zoals dat hier het armoedebeleid, dat binnenkort in debatten zal ter sprake komen, zal geëvalueerd worden, dat moet ook niet de armen even bejegenen en even mee bezig zijn, het moet er voor zorgen dat er geen armen meer zijn of dat mensen niet uitgesloten worden.

[01:05:06]: Viona Westra
Ok, dat brengt ons nadeloos bij het punt van 0,7% want ik hoor de ene zeggen "die 0,7% dat is een stuk van het budget van de stad dat we daarvoor uittrekken" en de andere zegt "wacht eens even, je mag dat zo niet berekenen, eigenlijk is het veel belangrijker van dat in projectjes om te zetten en die vormen allemaal samen als je dat optelt, dan kom je daar wel aan die 0,7%", wat dan volgens jou misschien niet de bedoeling is? Laten we het eens eventjes daarover hebben. Hoe ver zitten we daar van af, zitten we daarboven, zitten we daaronder op dit moment, en wat zijn we van plan? En kunnen we dat blijven halen gezien de financiële en ecologische toestand op dit moment.


[Mohamed Ridouani, SP.A] (haalt statistieken boven) Ik zal toelichten hoeveel we uitgeven, dan kan Thomas daar later op inpikken.

Ik ga eerst beginnen met te zeggen dat ik _niet_ voor die 0,7-norm ben, omdat ik vind dat je daar je eigen gewoon mee beperkt. Het budget dat we vandaag uitgeven is ongeveer 1% van het budget van de stad, dus de stad geeft ongeveer jaarlijks 160 miljoen euro uit en het budget is om en bij de 170.000 euro ongeveer. Per inwoner is dat ongeveer 1,7 euro. Het is dus meer dan die 0,7%, maar daar gaat het mij niet over. Ik vind dat als er waardevolle dingen kunnen gedaan worden, die tegemoet komen aan de globale visie en de doelstellingen die we willen bereiken rond het Noord-Zuidbeleid, dan moet daar geld voor gevonden worden en dus gaan we op het moment dat we aan die 0,7% komen, zeggen "ah, we kunnen niets meer doen want we zijn er al". Dus het is een dubbel verhaal: die 0,7%, wij zitten daarboven en, nogmaals, indien er belangrijke zaken zijn, geen projectjes (wat Els eigenlijk wilde aanhalen is dat dat doorsijpelt tot zelfs op dàt niveau van projectjes) maar als er dingen zijn die de moeite waard zijn, dan zullen we daarvoor gaan. Ik ga nu, dus in de begroting voor 2013 die dit college nog vastlegt, staat 40.000 euro investeringen in Suriname.

[Viona Westra] Dat heeft dan weer onder meer met Para te maken?

[Mohamed Ridouani, SP.A] Dus ik zie niet waarom ik mij zou moeten laten beperken door een zogenaamde 0,7-norm.

[Viona Westra] Goed, ik heb daarstraks toch wel  iemand horen zeggen dat "dat groeipad, daar hebben we tot nu toe toch nog niet zo veel van gezien", hoe zit dat groeipad in elkaar?

[Mohamed Ridouani, SP.A] Maar dat moet je ook durven toegeven, dat ontwikkelingssamenwerking breed mag gezien worden en ook over alle andere domeinen moet kunnen terugkomen. Ik ga niet beginnen met al die budgetten samen te tellen want dan komen we aan een heel hoog budget, maar bijvoorbeeld de extra investeringen die gebeuren in de aanpak van de klimaatsverandering, dan kom je aan x4, x5, ten opzichte van de vorige legislatuur. Maar ook in het huidige, puur eng bekeken ontwikkelingssamenwerking, dan gebeurt er meer investering in bijvoorbeeld het Wereldfonds, die in de stedenband, ondersteuning van de 11.11.11-actie.

[Luk Bellens, N-VA] Het is natuurlijk een beetje karikaturaal om te zeggen "oei we zitten boven de 0,7%", uiteraard moet je de projecten doen die je wil doen en kom je daar dan boven dan zoveel te beter, als dat geen extra last legt op de stad, dan zie ik niet in waarom je dat niet zou doen. Maar ik denk wél dat je die 0,7% moet aanhouden voor jezelf als norm van "daar gaan we ons op richten", ik denk dat dat wél belangrijk is.

[Els Van Hoof, CD&V] Die 0,7%, ook VVSG heeft dat afgeraden om die te gebruiken want die 0,7% gaat over het BNP. Wij hebben geen "gemeentelijk BNP", dat bestaat niet. Als je 0,7% van de uitgaven neemt, dat gaat u zeer beperken. Ook op federaal vlak, als we 0,7% van de uitgaven zouden nemen dan zou maar de helft aan ontwikkelingssamenwerking worden uitgegeven want de welvaart ligt dubbel zo hoog, dus in die zin is het beter om een groeipad vast te leggen en wij vanuit CD&V hebben we dat ook opgenomen in ons programma om te zeggen: laten we 10% erbij doen naar het komende jaar toe. Ik denk dat dat een goed streefdoel zou kunnen zijn. Op die manier, die 0,7% dat is iets van federaal/nationaal, daar moeten wij als gemeente toe bijdragen en dan wordt dat bijgeteld in die 0,7% van het BNP, maar lokaal moeten wij zelf een groeipad uitzetten, en wij zeggen: laten wij kijken en proberen het budget 10% per jaar te verhogen.

[Viona Westra] Dat is ook een uitspraak van de Vereniging van Vlaamse Steden en Gemeenten, maar het kan natuurlijk ook als smoes gebruikt worden als we het niet halen: kijk, dan halen we het niet, het is nu eenmaal toch maar nationaal of federaal. 

[Els Van Hoof, CD&V] We zitten erboven zoals Mohamed reeds zij, dus 0,7%, we hebben nu 1,65 euro denk ik per inwoner, en op die manier zitten we er echt wel boven. We geven 70 euro per inwoner uit aan sport, ik denk dat we voor ontwikkelingssamenwerking wel iets kunnen meer doen, dus in die zin mag dat gerust voor mij, ik heb dat een warm hart (en CD&V ook), dus voor ons is dat geen probleem.

[David Dessers, Groen] Nog even over dat budget: ten eerste ik zou het idee uit de wereld willen helpen dat 0,7% een bovengrens zou zijn, dat is vanuit de Noord-Zuid-beweging altijd gezegd "graag 0,7%", ([Viona Westra: "het is de ondergrens"]) maar het is natuurlijk niet zo dat je zegt dat we niet hoger mogen gaan of zo. Dat is één.

Twee, er is inderdaad een debat tussen aan de ene kant de koepel van steden en gemeenten (de VVSG) en aan de andere kant de koepel van de Noord-Zuid-beweging, de ene houdt vast aan die 0,7%, de ander niet, enzovoort. Nu, ik denk dat we daar op zich inderdaad geen fetish van moeten maken en dat het vooral de vraag is van "ja, wat wordt er met die middelen gedaan?". Welke projecten worden er gerealiseerd.

Wat wél waar is, is dat er zes jaar geleden werd gezegd "we gaan voor de norm en we gaan voor een groeipad". Een 'norm' betekent dat je ergens objectiveert hoe dat dat budget tot stand komt en een 'groeipad' daarvan kan je op zijn minst verwachten dat het groeit, dat het omhoog gaat. Dus als je dan de balans maakt dan kan je wel zien dat die norm er niet gekomen is, dat is een vaststelling, het budget blijft een beetje zweven. Ik vind het een behoorlijk budget, dat ga je mij niet horen zeggen, er gebeurt veel in Leuven rond ontwikkelingssamenwerking, maar het is ook niet gegroeid, dus zes jaar geleden was dat bijna 2 euro per inwoner (1,94 euro per inwoner) en nu is dat 1,65 euro per inwoner, dus dat is gedaald. Is dat een groot probleem? Wel, nogmaals, het hangt van de inhoud van de zaken af en zo, daar ben ik het helemaal mee eens, maar je kan moeilijk beweren dat het gegroeid is.

[Mohamed Ridouani, SP.A] Dus nogmaals, als men één van de zeven speerpunten, dat men daar zegt: duurzame ontwikkeling, de link naar het economische en het sociale belangrijk is, dan kan ik u zeggen dat dat budget is toegenomen. We hebben op de cel "Duurzaamheid" twee extra mensen aangenomen en de toelages spectaculair verhoogd waarbij dat je het budget gemakkelijk maal drie mag rekenen ten opzichte van de vorige legislatuur. En voor de rest nogmaals, en het is ook al een aantal keer aangehaald, je moet kijken naar de doelstellingen die je realiseert en je niet blindstaren op een norm of op een bepaalde financiële lijn die je wil aanhangen.

[01:12:58]: Viona Westra
Personeel zelf voor ontwikkelingssamenwerking, is dat hetzelfde gebleven of zijn daar mensen gesneuveld?

[Mohamed Ridouani, SP.A] Wij hadden twee medewerkers op de cel "Noord-Zuid" en wij hebben één daarvan geschrapt, dat klopt, maar in ruil hebben wij, die medewerker hield zich voornamelijk bezig met het ondersteunen van het Wereldfeest maar wij hebben beslist het Wereldfeest te professionaliseren en eigenlijk het loon dat wij gehaald hebben bij die medewerker, geven wij nu als toelage aan het Wereldfeest, dus dat is een eindbalans die eigenlijk hetzelfde is gebleven.

[Thomas Leys, OpenVLD] Kan u nog eens zeggen hoeveel het budget is van ontwikkelingssamenwerking voor de stad?

[Mohamed Ridouani, SP.A] 165.000 euro

[Thomas Leys, OpenVLD] 165.000 euro op een budget van 165 miljoen. Dat is toch 0,1% toch geen 1% ?

[Viona Westra] Ah, als ik daarnet 1% hoorde, dan denk ik "dat ligt boven die 0,7% natuurlijk".

[Mohamed Ridouani, SP.A] Ja maar die 0,7% slaat ook niet op het stadsbudget.

[Thomas Leys, OpenVLD] Nee, de vraag is natuurlijk ook op wat dat het slaat en we gaan straks ook dat debat voeren, maar het is niet 1% van het stadsbudget natuurlijk. Dat zou 1,2 miljoen zijn of 1,3 miljoen om inderdaad tot 0,7% van de totale begroting te gaan, dus je moet naar (een norm) kijken. Ik denk inderdaad bijvoorbeeld de norm die bijvoorbeeld Mechelen vooropstelt, "laat ons de inkomsten van de personenbelasting bijvoorbeeld als norm nemen", daar zit Leuven rond de 0,6%, ik bedoel je hebt veel normen waaruit je kunt vaststellen, maar toch wel even zeggen: het is niet 1% tegenover het stadsbudget.

[David Dessers, Groen ??? - niet zeker, is niet bevestigd geweest] Maar is de OpenVLD vóór de 0,7%?

[Thomas Leys, OpenVLD] Wij zijn ook geen voorstander van die 0,7% omdat natuurlijk, ik vind het nogal raar om te gaan zeggen van kijk één van de grootste problemen die er bestaat, inderdaad de ongelijkheid in de wereld en de ontwikkeling in de Derde Wereld en dergelijke meer dat daar een puur budgetair probleem zou zijn, dat is zoals zeggen "kijk, die klimaatverandering, de enige norm die we gaan stellen is een budgetaire norm van we moeten zoveel geld uitgeven aan klimaatbeleid, maar wat er uiteindelijk mee gebeurt is minder relevant". Het gaat natuurlijk om de resultaat, het gaat natuurlijk over minder CO2, wat is het temperatuurverschil en dergelijke meer, dat zijn de relevante indicatoren die je moet hebben en je moet uitgaan van doelstellingen op het vlak van resultaten die je wilt halen. De Millenniumdoelstellingen zijn daar natuurlijk een goed voorbeeld van. En dan kijken naar wat is de bijdrage die Leuven daaraan wilt leveren en dan zeggen van "kijk, hoeveel is daarvoor nodig". Dus ik vind inderdaad die 0,7%, ik vind dat raar om het probleem van ontwikkeling en dergelijke meer te gaan verengen tot een budgetair probleem.

[Viona Westra] Maar geldt dat niet voor alle domeinen? Je zegt "het is zoveel procent voor onderwijs, het is zoveel procent voor..."

[Thomas Leys, OpenVLD] Nee, om een ander voorbeeld te geven: hoe druk je van die 0,7% het resultaat uit? Een ander voorbeeld zo is 'cultuur' en dan natuurlijk "Wat brengt cultuur bij tot de samenleving": geluk en dergelijke meer, dat zijn ook ontastbare normen. Maar nu die 0,7%, als we dat voor ontwikkelingssamenwerking gaan gebruiken, dat is voor een stuk het afkopen van ons schuldgevoel. Als we zeggen "kijk, we hebben 0,7% uitgegeven, dus wij hebben onze doelstelling bereikt". Dus wat er uiteindelijk mee gebeurt: de resultaten zijn minder relevant. Ik wil gerust 1%, 2% uitgeven als dat wat noodzakelijk is om effectief resultaten te gaan halen, maar het is gevaarlijk om inderdaad op die norm te gaan focussen, om daar een fetish van te maken, want dan ga je inderdaad heel gemakkelijk "ja, we hebben de 0,7% en we moeten niet omkijken naar de resultaten, we moeten geen ???? maken want we hebben de norm van 0,7% behaald". Het gaat om de resultaten en niet om de budgettaire norm.

[Viona Westra] Zeg Thomas, over welk schuldgevoel heb je het?

[Thomas Leys, OpenVLD] Het gaat om een aantal partijen die zeggen "die 0,7% ....." "Het schuldgevoel...." Daar wordt een heel debat over gevoerd: "waarom geven wij geld uit aan ontwikkelingssamenwerking", ik denk dat we allemaal als politieke partijen overtuigd zijn dat Leuven als stad daar een bepaalde rol heeft te vervullen, maar als je natuurlijk een draagvlak probeert te zoeken wij bij de bevolking, je hebt daar natuurlijk heel wat mensen die zeggen "kijk, we doen gewoon onze 0,7%" zoals iedereen ook op het einde van het jaar even "oh, we gaan gewoon een storting doen en we hebben daarmee ons best gedaan", terwijl het natuurlijk een permanente verantwoordelijkheid moet zijn, het gaat ook om een verantwoordelijkheid naar doelstellingen die je wilt halen.

[Mohamed Ridouani, SP.A ??? - niet zeker, is niet bevestigd geweest]] Je doet alleszins niet vanuit een schuldgevoel aan politiek, maar uit solidariteit.

[Thomas Leys, OpenVLD] Natuurlijk, en dat zou het moeten zijn en niet vanuit een budgettaire norm, dus ik ben akkoord dat dat niet de norm mag zijn.

[Viona Westra] Solidariteit is een woord dat veel moeilijker uit te spreken is. Goed, wil jij nog heel eventjes ... ?

[Koen Ooms, PVDA+] We hadden het daarstraks over vrijwilligerswerk, als dat ondersteunt wordt door professionelen, die geld kosten, dan kunnen die wel veel makkelijker een draagvlak creëren voor soms ingewikkelde dingen dan dat vrijwilligers dat alleen moeten doen. Hetzelfde geldt voor infrastructuur zoals dat Vredeshuis of Solidariteitshuis, dat is een kost, maar die kan opleveren, die kan een dynamiek creëren, daar kunnen mensen elkaar ontmoeten, daar kunnen mensen basismateriaal vinden om vorming te geven zodanig dat een compensatie zou komen voor wat vorig jaar in Lovanium bijvoorbeeld is weggevallen.

([Els Van Hoof, CD&V] Dat komt al terug he.)

[Koen Ooms, PVDA+] We hebben lang moeten zoeken voordat we vervanging konden vinden hier, wij zijn daar dankbaar voor, maar dat is geen vaste stek, hier kunnen wij niet binnen en buiten lopen en mensen ontmoeten. Dat is iets waar je behoefte aan hebt om een dynamiek te kunnen creëren: infrastructuur en mensen die dat ondersteunen.

[Viona Westra] Nu, ik zie jullie denken, mocht je de waarde van het werk dat de vrijwilligers allemaal samen erin steken er bij tellen, bij het budget, dan zit je natuurlijk nog veel hoger en ik denk niet dat iemand dat uit schuldgevoelens doet.

[01:19:14]: Viona Westra
Goed, maar we gaan de link leggen naar Para, want dat is al gevallen. Para maakt deel uit van de stedenband. Er zijn problemen geweest, er is al vluchtig verteld wat ginder de opbouw is geweest, en toch heeft het geleid in het memorandum om te kiezen om het project voor te zetten. Op welke manier ontwikkelt het zich?

Wie had het op zijn lijstje staan? David. Rustig he :-)

[David Dessers, Groen] Ja, ik ben tijdens debatten inderdaad al vaker figuurlijk van mijn stoel gevallen, maar dit was toch de eerste keer dat dat letterlijk gebeurde :-)
Over Para, ik wil vooraleer ik er meer uitleg overgeef, één zaak heel duidelijk stellen. Als Mohamed hier over Para seffens gaat zeggen dat er een aantal goede evoluties zijn en dat het project mogelijk rechtgetrokken wordt, dan gaan wij daar niet rouwig om zijn, wij zitten zeker niet te wachten op de mislukking van die stedenband, integendeel. Dus als er daar goede dingen over verteld kunnen worden: des te beter. En dan kunnen we kijken of het nog in orde kan komen.

Nu, wat was het probleem met die stedenband. Ik wil er eventjes op terugkomen, er waren op het einde van die keuze, toen de nieuwe stedenband ging ontwikkeld worden waren er nog twee steden in de running: eentje was Sédhiou in Senegal en de andere was Para in Suriname. Uiteindelijk na een gelijkspel in de procedure is er dan gekozen door de schepen om verder te gaan met Para, en dat was om een aantal redenen niet zo een evidente keuze, en onder andere de Derdewereldraad in Leuven stond eigenlijk op een ander standpunt op dat moment. Waarom was het niet evident? Eén, omdat Para een district is in een nogal gecentraliseerd land, een district en geen stad, een district bovendien dat honderd keer zo groot is als Leuven, terwijl er maar 20 000 mensen wonen, dus het is eigenlijk je reinste platteland zou je kunnen zeggen.

[Viona Westra] Wat op zich eigenlijk geen bezwaren...

[David Dessers, Groen] Wel, op zich is het niet zo oninteressant dat je een partner zoekt waar je toch gelijkenissen mee hebt, dat heeft een aantal voordelen. Bijvoorbeeld: hoger onderwijs aanwezig, dat is een voordeel als je als Leuven een band ... Suriname is een land dat niet op de lijst van de prioritaire landen van de Belgische ontwikkelingssamenwerking staat en dat beperkt eigenlijk een beetje de mogelijkheden van zo een band op de lange termijn.

Je kan je afvragen: was dat eigenlijk een goede keuze? En heel het project was opgehangen aan één middenveldskoepel van een uitgeweken Leuvenaar die ginder actief was en ook dat vond ikzelf een beetje gevaarlijk om daar heel je project aan op te hangen. Dus eigenlijk, als je die keuze zag, dan waren daar een heel aantal redenenen waarrond dat je toch een aantal vraagtekens zou kunnen plaatsen en mijn vraag is tot op vandaag: hadden we op dat moment niet beter 'on hold' moeten zetten en zeggen "kijk, er zijn naar te veel onzekerheden". Het dossier was goed voorbereid hoor, door de mensen van de Noord-Zuidwerking, dus op bezoek geweest in Sédhiou, op bezoek geweest in Para, ook rapporten daarover geschreven, dat was allemaal in orde. En uiteindelijk moest er dan een keuze gemaakt worden, ik denk dat vele mensen met mij op dat moment het gevoel hadden dat die keuze, dat er te veel vraagtekens waren.

Wat is er nu, en dan zal ik stilletjesaan afronden want ik wil niet het monopolie op dit thema hebben, wat is er dan gebeurd: Mohamed heeft het al aangehaald, die Bouterse is terug aan de macht gekomen, Suriname is nogal een gecentraliseerd land, heeft de districtscommissaris vervangen van dat district en dat nieuwe bestuur ginder heeft dan de middenveldskoepel Para Force Suriname aan de kant geschoven, waarbij dat eigenlijk de key-partners van het project ineens weg waren. Dus ik denk wel, daarover moeten we niet flauw doen, ik denk dat dat echt een domper was op dat project en echt een moeilijkheid creëerde om daar nog verder mee te gaan. Ik weet dat er recent een poging geweest is om het terug recht te trekken, ik weet dat er ook een paar positieve dingen over verteld kunnen worden, maar voor heel veel mensen is tot op de dag van vandaag niet duidelijk of het project wel een toekomst heeft. En als je dan kijkt naar gemeentes zoals Herent of Bierbeek, die hebben eigenlijk heel stabiele stedenbanden die al aangegaan zijn eind jaren negentig of in het jaar 2000 wat Herent betreft, en die zijn eigenlijk al 12 jaar ondertussen of al langer (in Bierbeek al langer) aan het bouwen aan die stedenband, dus je ziet dat het wel kan, alleen zijn wij een eerste keer gestruikeld over Nakuru en dan denk je: een gewaarschuwd schepen is er twee waard, en dan beginnen we meteen met een valse start in Para. En dat is toch wel jammer.

[Viona Westra] Goed, één duidelijkheid dan, want je zegt "er zijn heel veel onduidelijkheden", maak het nu eens even duidelijk wat kan er op dit moment rechtgetrokken worden en hoe zetten we dat terug op het spoor. Koen, jij wou daar nog even iets over zeggen?

[Koen Ooms, PVDA+] Ik wou zeggen dat ik mee gedaan heb aan het screenen van alle voorstellen die toen binnengekomen zijn. Dat waren er als ik mij niet vergis een twintigtal, en dat met de Derdewereldraad er toen een korte lijst van gemaakt hebben van vijf overblijvenden waarmee we naar de voorlaatste vergadering gegaan zijn. En volgens mij, en ik spreek een klein beetje het memorandum tegen, volgens mij hebben we daar een gigantische kans gemist door niet te kiezen voor één van de Latijns-Amerikaanse landen en dan bij voorkeur voor Bolivië, Tarija, was een project dat eigenlijk echt op Leuven gesneden was, maar waarvan gezegd werd dat het Nederlands van Para zoveel voordelen had op die Spaanstalige landen, alsof dàt het grootste probleem zou geweest zijn.

Dan hadden we in een land gezeten dat deel uitmaakt van een groot geheel waar nu een nieuwe wind waait in Latijns-Amerika, waar wel bericht over gegeven wordt: Bolivië, Venezuela, Ecuador, Cuba, ... , die landen zijn volop in beweging en daar had het draagvlak creëren van de mensen en het betrekken van mensen daarbij had veel meer mogelijkheden geboden dan een onbekend en onbesproken land dat niet in een ...

[Viona Westra] Ja, dus dat betekent dat op dat moment
